---
layout: docs
title:  "Monetizza"
permalink: it/monetize
lang: it
---
### Come guadagno dal network

Quando Mario, uno dei tuoi clienti, **finalizza un ordine sul tuo e-shop**, {{site.brand}} gli manderà delle offerte di altri shop del nostro network (complementari e non concorrenti), con due benefici:

1. aumenti **il gradimento dell'esperienza di acquisto** di Mario perché gli presenti offerte interessanti
2. ogni volta che un'offerta genera un **lead** (ovvero Mario clicca sull'offerta e atterra per la prima volta sul sito pubblicizzato), c'è un **guadagno** per te.

In aggiunta, se sei anche un [**advertiser**](/it/engage), potrai reinvestire i guadagni per la tua lead generation, riducendo i costi di acquisizione.

### Come funziona

1. Mario ordina sul tuo shop
1. Ogni volta che egli **finalizza un ordine** (cosa che in genere accade sulla **pagina di conferma dell'ordine**), il tuo shop **ci notifica** dell'avvenuto ordine tramite una **chiamata al nostro server**
1. Non appena riceviamo la chiamata, {{site.brand}} manderà a Mario una **mail transazionale** con le offerte
1. Se Mario clicca su una delle offerte, verrà generata una **lead**

> Se il tuo shop è basato su **WooCommerce**, **PrestaShop** o **Magento** possiamo fornirti plug-in di integrazione già pronti, che potrai installare senza sforzo e che potranno essere completamente configurati dal tuo backend, senza praticamente nessun intervento tecnico.

Per tutti gli altri scenari, puoi rendere possibile l'invio dell'email transazionale col nostro semplice **snippet di integrazione manuale**, come spiegato dopo.

### Cosa devo fare (dettagli tecnici)

Il tuo shop deve inviare una chiamata non appena viene finalizzato un ordine.

> Questa comunicazione **non dovrebbe essere ritardata**. Abbiamo ampia evidenza che la probabilità che il cliente apra la mail transazionale è molto più alta se tale mail è ricevuta insieme alla mail di conferma dell'ordine.
>
> Se ritardi la chiamata alle nostre API per qualche motivo (ad. es. per farle in blocco di notte), la *open rate* (tasso di apertura) delle mail scende in maniera sostanziale, di fatto compromettendo l'efficacia del network. Lo scenario ideale è che l'acquirente riceva la mail transazionale *immediatamente dopo* la **mail di conferma ordine**.

I dettagli dell'integrazione **dipendono molto dal tuo CMS/implementazione e dal linguaggio del tuo server**. 

Le chiamate all'API devono essere autenticate con la **chiave API (API key)** che troverai nella sezione "Integrazione (Integrate)" del tuo Account. 

#### Quali dati vengono inviati

Ecco i campi inviabili per ogni notifica di transazione:

|Nome campo|Dato|Descrizione
|-----------------------|-------------------|-----------------------------------
|`country`|**Stato**|*(stringa)* La nazione del cliente in formato stringa ISO da 2 lettere (`"IT"`, `"DE"`, ...)
|`email`|**E-mail**|*(stringa)* L'email del cliente
|`zip_code`|**CAP**|*(stringa)* Il codice CAP (o equivalente estero); geolocalizzando l'offerta la si rende più efficace
|`transaction_value`|**Valore transato**|*(numero, opzionale)* L'ammontare dell'ordine, senza valuta
|`transaction_currency`|**Valuta transata**|*(stringa, opzionale)* Codice ISO a 3 lettere della valuta dell'ordine (`"EUR"`, `"GPB"`, ...)
|`national_identification_number`|**Codice fiscale**|*(stringa, opzionale)* Codice Fiscale o l'equivalente estero
|`birth_year`|**Anno di nascita**|*(stringa, opzionale)* Anno di nascita a 4 cifre (es. `"1976"`). Può essere anche dedotto automaticamente dal codice fiscale, se presente
|`gender`|**Sesso**|*(stringa, opzionale)* `M` o `F`; può essere anche dedotto dal codice fiscale, se presente
|`phone`|**Telefono**|*(stringa, opzionale)* Telefono

- Se **integrate manualmente**, i dati vanno codificati in formato **JSON** (es.: `"{"country":"IT","email":"john@example.com","zip_code":"12345","birth_year":"1976"}"`) e inviati con le specifiche sottoelencate.
- Se usate **uno dei plugin ready-made** per **Prestashop**, **WooCommerce** o **Magento** non dovrete preoccuparvi: tutta la codifica e l'invio dei dati avverrà in modo automatico.

#### Esempi di integrazione

La chiamata API è molto semplice. Di seguito troverete esempi nei linguaggi di programmazione più comuni.

- [{{ site.data.lang.integration_example_in[page.lang] }} PHP](./integrations/php)
- [{{ site.data.lang.integration_example_in[page.lang] }} Ruby](./integrations/ruby)
- [{{ site.data.lang.integration_example_in[page.lang] }} Python](./integrations/python)
- [{{ site.data.lang.integration_example_in[page.lang] }} NodeJS](./integrations/nodejs)
- [{{ site.data.lang.integration_example_in[page.lang] }} C#](./integrations/csharp)
- [{{ site.data.lang.integration_example_in[page.lang] }} cURL](./integrations/curl)

> NOTA: è possibile integrare questa chiamata anche lato client, ma suggeriamo di implementarla lato server per motivi di sicurezza, perché coinvolge informazioni sensibili. Siete tuttavia liberi di optare per la strategia che riterrete opportuna.

{% capture my_include %}{% include integration_notes_it.md %}{% endcapture %}
{{ my_include | markdownify }}