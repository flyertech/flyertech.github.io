---
layout: docs
title:  "Monetizza"
permalink: it/monetize
lang: it
---
### Come guadagno dal network

Quando Mario, uno dei tuoi clienti, **finalizza un ordine sul tuo e-shop**, gli manderai delle offerte di altri shop del nostro network, con due benefici:

1. aumenti **il gradimento dell'esperienza di acquisto** di Mario perché gli presenti offerte interessanti
2. ogni volta che un'offerta genera un **lead** (ovvero Mario clicca sull'offerta e atterra per la prima volta sul sito che si sta pubblicizzando), c'è un **guadagno**.

In aggiunta, se sei anche un [**advertiser**](/it/engage), potrai reinvestire se vuoi uesti soldi per la tua lead generation, in pratica autosostentandola.

### Come funziona

Per farlo, devi **mandare a Mario una email transazionale con le offerte** immediatamente dopo che egli ordina (in realtà, il tuo e-shop **ci notifica** dell'avvenuto ordine e noi mandiamo a Mario l'e-mail come se partisse da te).

> Se il tuo shop è basato su **WooCommerce**, **PrestaShop** o **Magento** possiamo fornirti plug-in di integrazione già pronti, che potrai installare senza sforzo e che potranno essere completamente configurati dal tuo backend, senza praticamente nessun intervento tecnico.

Per tutti gli altri scenari, puoi rendere possibile l'invio dell'email transazionale col nostro semplice **snippet di integrazione**, come spiegato dopo.

### Cosa devo fare (dettagli tecnici)

Devi assicurarti che **ogni volta che un cliente finalizza un ordine** - cosa che in genere succede sulla **pagina di conferma ordine** - il tuo sistema comunichi i dettagli al nostro.
Questo avviene integrando **chiamate al notro servizio API**.

> Questa comunicazione **non deve essere ritardata**. Abbiamo ampia evidenza che la probabilità che il cliente apra la mail transazionale è molto più alta se tale mail è ricevuta insieme alla mail di conferma dell'ordine.
>
> Se ritardi la chiamata alle nostre API per qualche motivo (ad. es. per farle in blocco di notte), la *open rate* (tasso di apertura) delle mail scende in maniera sostanziale, di fatto compromettendo l'efficacia del network. Lo scenario ideale è che l'acquirente riceva la mail transazionale *immediatamente dopo* la **mail di conferma ordine**.

I dettagli dell'integrazione **dipendono molto dal tuo CMS/implementazione e dal linguaggio del tuo server**. [Clicca qui per tutti i dettagli tecnici e le istruzioni](/it/mail-touchpoints).
